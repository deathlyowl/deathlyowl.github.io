---
layout: post
title: Ładne rzeczy z dwa tysiące trzynastego roku
---
Nieprzesadnym ryzykiem byłoby założenie hipotezy, że *wszyscy uwielbiają podsumowania mijającego roku*. Przeistaczając w niej *wszystkich* w *przytłaczającą większość*, aksjomat byłby na wyciągnięcie ręki. 

Ja na przykład, przez całe dzieciństwo nie mogłem doczekać się świątecznego wydania *Teleekspresu*, a do dzisiaj przez cały grudzień wyczekuję świątecznej kompilacji *WATTS ZAP* na *Eurosporcie*. Kto nie lubi powtórek, niech znika! Całą resztę zapraszamy do subiektywnej podróży po ładnych przedmiotach powstałych w mijającym roku w Polsce i *Wyszehradzkiej okolicy*.

### Książki

#### Marcin Markowski/YoStudio — *Balladyna*
![image](http://www.underconsideration.com/fpo/project_images/balladyna_00.jpg)
![image](http://www.underconsideration.com/fpo/project_images/balladyna_02.jpg)
![image](http://www.underconsideration.com/fpo/project_images/balladyna_05.jpg)
![image](http://www.underconsideration.com/fpo/project_images/balladyna_08.jpg)

Jest to program przygotowany przez wykładowcę *Uniwersytetu Artystycznego 
w Poznaniu*, [*Marcina Markowskiego*](http://www.marcinmarkowski.pl) na potrzeby spektalku [*Teatru Polskiego*](http://www.teatr-polski.pl). Najciekawsze w tym projekcie jest odkryte koptyjskie szycie, wykorzystujące przestrzenie pomiędzy szyciami do wpisania kolejnych znaków.

#### Anna Kövecses — *Ábécés könyv*
![image](https://m1.behance.net/rendition/modules/78286619/disp/a4c1b702d11ebf62c3bf5b965538085c.jpg)
![image](https://m1.behance.net/rendition/modules/78165677/disp/63454d3e9b274b874ec0f987ce7fc1a7.jpg)
![image](https://m1.behance.net/rendition/modules/78165627/disp/a8aebb97629a06a41faf747419425614.jpg)
![image](https://m1.behance.net/rendition/modules/78279801/disp/60a5b62156180750c35a1d29c4b9c0e8.jpg)

*Anna Kövecses*, to dwudziestopięcioletnia Węgierka, osiadła w tej chwili na Cyprze.

Nawiasem mówiąc, morskie tendencje to na Węgrzech nic dziwnego. Słyszałem, że ten kraj posiada największą flotę dalekomorską wśród panśtw interkontynentalnych (Nie każcie mi tylko tego weryfikować). Za dowód węgierskiej hydrofilii niech posłużą olimpijskie osiągnięcia węgierskich pływaków.

*Ábécés könyv* to we frywolnym tłumaczeniu *Książka abecadła*. Składa się na nią komplet 44 ilustracji, po jednej dla każdego elementu węgierskiego abecadła. Liczba 44 tylko na pierwszy rzut oka wydaje się znacznie większa od możliwości naszego rodzimego kompletu znaków. Po dodaniu do podstawowych 32 liter 7 dwuznaków i jednego trójznaku, jesteśmy tylko o 4 elementy w tyle względem kolegów z południa.

Książeczkę można [kupić na blurb](http://www.blurb.co.uk/b/4498654-abeces-konyv), a więcej o jej autorce można przeczytać na jej [Tumblrze](http://annakovecses.tumblr.com).


#### Filip Springer — *Zaczyn. O Zofii i Oskarze Hansenach*
![image](http://www.karakter.pl/uploads/book/cover/2/SPRINGER-Zaczyn-ok_adka.png)
![image](http://www.karakter.pl/uploads/image/file/20/SPRINGER__Zaczyn_-_fot._5.png)
![image](http://www.karakter.pl/uploads/image/file/17/SPRINGER__Zaczyn_-_fot._2.png)
![image](http://www.karakter.pl/uploads/image/file/16/SPRINGER__Zaczyn_-_fot._1.png)